ที่ยังสถานการณ์ยังไม่คลี่คลายอาจส่งผลกระทบการค้าชายแดนไทย - กัมพูชา ว่า เท่าที่เข้าไปดำเนินการตรวจสอบยังไม่พบว่ามีการปิดด่านบริเวณดังกล่าว และที่สำคัญการค้าระหว่างไทยและกัมพูชาส่วนใหญ่จะมีปริมาณมากที่ด่านปอยเปต อ. อรัญประเทศ จ. สระแก้ว มากกว่าด่านอื่น ๆ ส่วนที่กันทรลักษ์เป็นด่านขนาดเล็กจะเน้นด้านท่องเที่ยว จึงไม่น่าส่งผลกระทบต่อบรรยากาศการค้าชายแดนไทย - กัมพูชาแต่อย่างใด อย่างไรก็ตาม แม้จะมีปัญหาความขัดแย้งเรื่องเขาพระวิหาร แต่ปริมาณการค้าชายแดนไทย - กัมพูชาในปีที่ผ่านมายังคงเพิ่มขึ้น โดยมีจำปริมาณทั้งสิ้น 48,406 ล้านบาท เพิ่มขึ้นเมื่อเทียบกับปี 2549 ร้อยละ 0.2 โดยเป็นการส่งออกจากไทยทั้งสิ้น 46,718 ล้านบาท ขณะที่มีการนำเข้าสินค้าจากกัมพูชาเพียง 1,689 ล้านบาทเท่านั้น ทั้งนี้ ในช่วง 5 เดือนแรกปีนี้ ( ม.ค. - พ.ค. 2551 ) การค้าทั้งสองประเทศมีมูลค่ารวมทั้งสิ้น 29,677 ล้านบาท เพิ่มขึ้นเมื่อเทียบกับช่วงเดียวกันของปีที่ผ่านมาร้อยละ 59.2 โดยไทยส่งออกมูลค่าทั้งสิ้น 28,680 ล้านบาท และมีการนำเข้าเพียง 997 ล้านบาท ถกนอกรอบ " ไทย - เขมร " 8 ชม. สรุป " ตรึงกำลังทหาร - ห้ามยิง " ผลการประชุมร่วมไทย - กัมพูชานอกรอบรวม 8 ชั่วโมง ได้ข้อสรุป " ลดอุณหภูมิความตึงเครียด ห้ามยิง คงกำลังทหาร " ส่วนการแก้ปัญหาพื้นที่ทับซ้อนยังติดข้อกฎหมาย ทั้งสองฝ่ายต้องนำกลับไปพิจารณาและนำมาหารือกันอีกครั้ง ปลัดบัวแก้วไม่ตอบข้อกฎหมายบอกต้องรายงานรัฐบาลก่อน เมื่อเวลา 13.00 น. วันที่ 21 ก.ค. หลังหารือทวิภาคี ระหว่าง พล.อ. บุญสร้าง เนียมประดิษฐ์ สส. หัวหน้าคณะฝ่ายไทย และ พล.อ. เตีย บันห์ รองนายก ฯ และ รมว. กลาโหม ประธานฝ่ายกัมพูชา เสร็จสิ้นลง ได้มีการประชุมกลุ่มเล็กของสองประเทศ ฝ่ายละ 5 คน ฝ่ายไทยนำโดย พล.อ. บุญสร้าง พล.อ. อนุพงษ์ เผ่าจินดา พล.อ. ทรงกิตติ จักรบาตร์ เสนาธิการทหารบก พล.ท. พิพัทธ์ ทองเล็ก เจ้ากรมกิจการชายแดนทหาร และนายวีรศักดิ์ ฟูตระกูล ปลัดกระทรวงการต่างประเทศ ฝ่ายกัมพูชาประกอบด้วย พล.อ. เตีย บันห์ พล.อ. เนียง พาด รมช. กลาโหม นายลอง วิสาโล รมช. ต่างประเทศความร่วมมือระหว่างประเทศ นายวาร์ กิม ฮอง รัฐมนตรีอาวุโส และที่ปรึกษารัฐบาลกัมพูชาส่วนกิจการ ในฐานะประธานคณะกรรมาธิการเขตแดนร่วมฝ่ายกัมพูชา และ พล.อ. พอล ซาเรือน รอง ผบ. สส. และเสนาธิการทหารแห่งกองทัพกัมพูชา การประชุมกลุ่มเล็ก เป็นการหารือเพื่อแก้ปัญหาเฉพาะข้อพิพาทตามแนวชายแดน ไทย - กัมพูชา ซึ่งหลังการประชุมผ่านไป 2 ชั่วโมง ยังไม่มีทีท่าจะยุติ ทำให้การประชุมคณะกรรมการชายแดนทั่วไป ( จีบีซี ) ไทย - กัมพูชา สมัยวิสามัญ ยังไม่สามารถเริ่มได้ รายงานข่าวแจ้งว่า การประชุมคณะกรรมการชายแดนทั่วไปไทย - กัมพูชา สามัญวิสามัญนั้น จะมีการประชุมร่วมกัน 2 แนวทาง คือ แนวทางที่ 1. จะมีการหารือกันแบบตัวต่อตัว คือ พล.อ. เตีย บันห์ และ พล.อ. บุญสร้าง ส่วนแนวทางที่ 2. คือจะหารือกันระหว่าง พล.อ. เตีย บันห์ และ พล.อ. บุญสร้างพร้อมคณะฝ่ายไทย และกัมพูชาอีกฝ่ายละ 4 คน โดยเฉพาะประเด็นที่จะหารือกัน คือ การลดความตึงเครียดบริเวณปราสาทพระวิหารโดยเฉพาะอาจจะมีการลดกำลังทหารของทั้งสองฝ่ายออกไปเพื่อลดความตึงเครียด ชี้เพราะสองฝ่ายต้องการหาข้อยุติให้ได้ นายวีรศักดิ์ ฟูตระกูล ปลัดกระทรวงการต่างประเทศ เปิดเผยว่า การหารือทวิภาคี ระหว่าง พล.อ. บุญสร้าง พล.อ. เตีย บันห์ เป็นไปอย่างสร้างสรรค์ แม้การเจรจาหาข้อยุติเรื่องปราสาทพระวิหารต้องยืดเยื้อออกไปจาก 15 นาที เป็น 3 ชั่วโมง ก็เป็นเพราะทั้งสองฝ่ายต้องการหาข้อยุติเรื่องนี้ให้ได้ จัดกำลังทหาร - ตำรวจดูแลเข้มความปลอดภัยจีบีซี พล.ต. วลิต โรจนภักดี ผู้บัญชาการกองพลทหารราบที่ 2 รักษาพระองค์ ( พล.ร.2รอ. ) และ ผู้บัญชาการกองกำลังบูรพา เปิดเผยว่า การดูแลรักษาความปลอดภัยในวันนี้ ได้มีการสนธิกำลังจากฝ่ายทหาร ตำรวจ และ พลเรือน โดยทางกองกำลังบูรพาได้จัดกำลังจากกรมทหารพรานที่ 12 กรมทหารพรานที่ 13 และ มณฑลจังหวัดทหารบกสระแก้ว เพื่อดูแลตั้งแต่บริเวณด่านพรมแดนคลองลึก จนถึง รร._อินโดจีน อ. อรัญประเทศ จ. สระแก้ว พล.ต. วลิต กล่าวอีกว่า การดูแลรักษาความปลอดภัยวันนี้ไม่น่าเป็นห่วง และเชื่อว่าสถานการณ์จะไม่เกิดความรุนแรงหรือยุ่งยาก ส่วนการเรียกร้องของธรรมญาติตาในวันนี้ก็ไม่ได้มีการอะไรรุนแรง เนื่องจากกลุ่มดังกล่าวนำเอกสารมายื่นให้ตนนำเรียนต่อที่ประชุมคณะกรรมการชายแดนไทย - กัมพูชา สมัยวิสามัญกรณีพิเศษเท่านั้น รายงานข่าวแจ้งว่า จากการที่มีเจ้าหน้าที่ทหารพรานและตำรวจ เข้าไปดูแลพื้นที่บริเวณหน้าด่านพรมแดนอรัญประเทศ จำนวนมากทำให้พ่อค้า แม่ค้า ชาวกัมพูชาและประชาชนชาวกัมพูชา ในตลาดโรงเกลือและฝั่งปอยเปต ประเทศกัมพูชารวมถึงพนักงานบ่อนกาสิโนฝั่งปอยเปต ซึ่งเป็นชาวไทย เกิดความแตกตื่นคิดว่าทางการไทยเตรียมปิดด่านพรมแดนอรัญประเทศ ทำให้พ่อค้า แม่ค้า ชาวเขมรหลายรายกลัวจัดรีบขนของและสินค้าของตนเองบางส่วนในตลาดโรงเกลือ กลับไปฝั่งกัมพูชา ส่วนพนักงานบ่อน ฯ ต้องโทรศัพท์สอบถามกันให้วุ่นทำให้ จนท. ต้องรีบประชาสัมพันธ์ว่าไม่ได้มีการปิดด่านการที่ส่ง จนท. มามากเนื่องจากต้องการมารักษาความปลอดภัยให้กับ จนท. ระดับสูงของกัมพูชา จึงทำให้ชาวกัมพูชาคลายวิตกลงได้ แต่ยังคงมีบางส่วนยังไม่มั่นใจ ยังคงเดินทางกลับเข้าประเทศ มีข้อเสนอ " ห้ามยิงเพิ่มกำลังทหารการเมืองห้ามยุ่ง " สำหรับบรรยายการประชุมในการหารือกันนอกรอบนั้น ได้ใช้เวลาหารือกันนานกว่าที่ได้กำหนดในช่วงเช้าประมาณ 3 ชั่วโมง และในช่วงบ่ายเริ่มประชุมเหลือฝ่ายละ 3 คน ประกอบด้วย พล.อ. บุญสร้าง พล.อ. อนุพงษ์ และนายวีระศักดิ์ ส่วนฝ่ายกัมพูชาประกอบด้วย พล.อ. เตีย บันห์ พล.อ. เนียง พาด นาย ลอง วิสาโล ทำให้การประชุมต้องยืดเยื้อออกไปเพราะยังไม่ได้ข้อสรุปที่แน่ชัด ดังนั้นกำหนดการต่าง ๆ จึงต้องเลื่อนไปอย่างไม่มีกำหนด รายงานข่าวแจ้งว่า ในที่ประชุมได้มีการหารือโดยได้เสนอใน 3 ประเด็น คือ 1. ห้ามยิง 2. ห้ามเพิ่มกำลังทหารทั้ง 2 ฝ่าย และ 3. ห้ามนำผลการประชุมไปเป็นประเด็นการเมือง ผลการถกนอกรอบ " มุ่งลดอุณหภูมิความตึงเครียด " หลังหารือนอกรอบใช้เวลาประมาณ 8 ชั่วโมงได้ยุติลงเมื่อเวลาประมาณ 18.15 น. พล.อ. เตีย บันห์ และ พล.อ. บุญสร้างพร้อมคณะได้ร่วมกันแถลงข่าว โดย พล.อ. เตีย บันห์ กล่าวว่า ที่ประชุมได้ข้อสรุปว่า ต้องพยายามให้หลีกเลี่ยงการเผชิญหน้า ไม่ให้เกิดความรุนแรง ส่วนที่อุณหภูมิความตึงเครียด ยังไม่ลดลง ทั้งสองฝ่ายก็อยากให้อุณหภูมิลดลง " การหารือต่าง ๆ ได้ข้อยุติเป็นส่วนใหญ่แล้ว ติดแค่ข้อกฏหมายเท่านั้น ทำให้การประชุมคณะกรรมการชายแดนทั่วไป ( จีบีซี ) ไทย - กัมพูชา สมัยวิสามัญ เริ่มขึ้นไม่ได้ " พล.อ. เตีย บันห์ กล่าว และว่าอยากจะบอกด้วยความจริงใจว่า หลายวันที่ผ่านมา เหตุการณ์ที่เขาพระวิหารทั้งสองฝ่ายเป็นห่วง ซึ่งตนใช้คำว่าอุณหภูมิเพิ่มขึ้น จึงอยากให้ทุกอย่างจบด้วยความราบรื่น สิ่งที่ทั้งสองฝ่ายหารือกัน แม้ใช้เวลานาน แต่ทั้งสองฝ่ายได้ผลที่พอใจ แต่ผลเหล่านั้นยังนำไปปฏิบัติเป็นรูปธรรมไม่ได้ เนื่องจากขัดต่อข้อกฏหมายบางประการ ต้องส่งเรื่องไปหารือกับรัฐบาล ทั้งสองฝ่ายเข้าใจกันในจุดนี้ และสิ่งที่จะทำต่อไปก็คือ จะทำสิ่งที่ควรจะทำ พล.อ. บุญสร้างกล่าวว่า เบื้องต้นทั้งสองฝ่าย จะให้ทหารให้อยู่กับที่ของแต่ละฝ่าย และไม่มีการใช้ความรุนแรง ไม่ใช้อาวุธ ส่วนเรื่องข้อกฏหมายที่ติดขัด ต้องถามนักกฏหมาย เมื่อถามว่า บันทึกความตกลงเมื่อปี 2543 ได้ยกมาหารือหรือไม่ ผบ. สส. กล่าวว่า นำมาหารือ ต่อข้อถามว่า การหารือครั้งนี้ล้มเหลวหรือไม่ พล.อ. บุญสร้างว่า ไม่ได้ล้มเหลว ได้อะไรมาก ได้ประโยชน์ แต่ไม่ได้ข้อเสนอที่จะไปเสนอรัฐบาลเท่านั้น เพราะต่างคนต่างรู้ว่าจุดยืนแต่ละฝ่ายเป็นอย่างไร และติดข้อกฏหมาย จึงนำไปสู่รูปธรรมไม่ได้ และจะประชุมอีกครั้ง หลังนำผลหารือไปแจ้งรัฐบาล ว่าผลหารือเป็นอย่างไร ติดขัดอะไร หลังจากแถลงข่าวเสร็จ พล.อ. เตีย บันห์และคณะได้เดินทางกลับประเทศกัมพูชา ขณะที่ พล.อ. บุญสร้างยังคงถูกนักข่าวไทยสอบถามต่อในรายละเอียด ปลัดบัวแก้วไม่ตอบข้อกฎหมายที่ติดขัด นายวีระศักดิ์ ฟูตระกูล ปลัดกระทรวงการต่างประเทศ ปฏิเสธที่จะตอบคำถามสื่อมวลชนเกี่ยวกับข้อกฏหมาย ที่ไทย - กัมพูชา ยังตกลงกันไม่ได้ ในการประชุมกลุ่มย่อยเพื่อแก้ปัญหาความขัดแย้งปราสาทเขาพระวิหาร โดยกล่าวเพียงว่า ติดขัดเรื่องกฏหมายระหว่างประเทศที่มีความซับซ้อนมาก ผลการประชุมครั้งนี้ตนยังไม่อยากพูดถึง เพราะต้องรายงานรัฐบาลก่อน เรื่องนี้ค่อนข้างยากในการแก้ไขปัญหา และต้องใช้เวลาในการเจรจามาก ด้านนายวีรชัย พลาศรัย เอกอัครราชทูต ประจำกระทรวงการต่างประเทศ อดีตอธิบดีกรมสนธิสัญญาและกฏหมาย ในฐานะที่ปรึกษากฏหมายฝ่ายไทย ก็ปฏิเสธที่จะขยายความถึงข้อกฏหมายระหว่างประเทศที่ติดขัด เพราะอาจมีผลต่อการเจรจาที่ยังไม่ได้ข้อยุติ รวบหนุ่มนรา ฯ ถ่ายคลิป นร. สาว 3 คนหวังแบล็คเมล์ สาว 20 ปีสุดทนแจ้งตำรวจ ทหารจับหนุ่มขายยาลูกกลอนใช้ไฟฟ้าช็อต - มีดจี้คอ บังคับข่มขืนถ่ายคลิป วิดีโอแบล็คเมล์รีดเงินนานเกือบปี ค้นห้องพักพบคลิปวิดีโอนักเรียนสาวอีก 3 คน และวีซีดีลามกอีกนับร้อยแผ่น เมื่อเวลา 21.30 น. วันที่ 21 ก.ค. ที่ สภ. เมือง จ. นราธิวาส พ.ต.อ. สมพงษ์ ชิงดวง รอง ผบก. ภ.จว.นราธิวาส พ.ท. จรัญ เอี่ยมฐานนท์ รองผู้บังคับการกรมทหารพรานที่ 45 ได้เดินทางมาร่วมแถลงข่าวการจับกุมตัว นายโมหำหมัดซอรี สะมะแอ อายุ 39 ปี อาชีพขายยาลูกกลอน อยู่บ้านเลขที่ 30 ซอยปอฮงกือปัส 1 ถนนจารุเสถียร ต. ปะลุรู อ. สุไหงปาดี จ. นราธิวาส ผู้ต้องหาข่มขืน บังคับขู่เข็ญ กรรโชกทรัพย์ พ.ต.อ. สมพงษ์ เปิดเผยว่า ก่อนการวางแผนจับกุมผู้ต้องหาครั้งนี้ สืบเนื่องจากทางตำรวจได้รับแจ้งเบาะแสจาก น.ส. ส้ม ( นามสมมติ ) อายุ 20 ปี ว่าได้ถูกนายโมหำหมัด บังคับข่มขืนและถ่ายคลิปวิดีโอเอาไว้ขณะที่กำลังมีเพศสัมพันธ์เพื่อรีดไถทรัพย์สิน ต่อมานายโมหำหมัดก็ได้ใช้คลิปวิดีโอดังกล่าวเป็นเครื่องมือในการบังคับขู่เข็ญเพื่อจะขอร่วมเพศอีก รวมไปถึงการกรรโชกทรัพย์ เป็นเวลาเกือบ 1 ปี " นอกจากนี้นายโมหำหมัดยังได้ข่มขู่อีกว่าหากไม่ยินยอมก็จะนำคลิปวิดีโอออกมาเผยแพร่เพื่อประจานให้อับอาย " พ.ต.อ. สมพงษ์ กล่าว และว่ากระทั่งต่อมาทางตำรวจได้ให้ผู้เสียหายนัดแนะกับนายโมหำหมัด ให้ออกมาพบใน อ. เมือง จ. นราธิวาส จากนั้นเด็กนักเรียนหญิงก็ขึ้นไปนั่งซ้อนท้าย รถจักรยานยนต์ของผู้ต้องหา ระหว่างผ่านจุดตรวจจุดสกัดตำบลมะนังตายอ อ. เมือง จ. นราธิวาส ทางตำรวจซึ่งได้มีการวางแผนไว้ตั้งแต่ต้นจึงได้เรียกให้หยุดรถและได้เข้าจับกุมทันที พ.ต.อ. สมพงษ์ กล่าวอีกว่า เมื่อค้นตัวผู้ต้องหาพบเครื่องช็อตไฟฟ้า 1 อัน อาวุธปืนปลอม 1 กระบอก โทรศัพท์มือถือ และได้นำตัวนายโมหำหมัด ไปตรวจค้นที่บ้านพักซึ่งเป็นบ้านเช่าข้างโรงเรียนเทศบาล 6 เขตเทศบาลเมืองนราธิวาส พบคลิปวีดีโอ ของ น.ส. ส้ม ผู้เสียหาย และพบคลิปวิดีโอของผู้เสียหายจำนวน 3 ราย ซึ่งเป็นนักเรียนหญิง อายุ 16 ปี กำลังศึกษาอยู่ที่โรงเรียนแห่งหนึ่งใน จ. นราธิวาส นอกจากนี้ยังพบวีซีดีลามก อีก 100 แผ่น และยาปลุกเซ็กส์ จำนวนมาก จึงได้ทำการจับกุมและแจ้งข้อกล่าวหาว่าข่มขืนกระทำชำเราผู้อื่นโดยขู่เข็ญด้วยประการใด ๆ โดยผู้อื่นนั้นอยู่ในภาวะที่ไม่สามารถขัดขืนได้ ตามหมายจับที่ 588/2551 ลงวันที่ 21 ก.ค. 2551 ส่งพนักงานสอบสวน สภ. เมืองนราธิวาส ดำเนินการในส่วนที่เกี่ยวข้องต่อไป ต่อมาได้มี น.ส. แดง ( นามสมมุติ ) อายุ 16 ปี และ น.ส. ดำ ( นามสมมุติ ) อายุ 16 ปี ผู้เสียหายเดินทางมาชี้ตัวว่าถูก นายโมหำหมัด ซอรีข่มขืน อีก ทั้งยังได้ให้การเพิ่มเติมว่า ก่อนที่จะถูกข่มขืนนายโมหำหมัด ซอรี จะใช้เครื่องช็อตไฟฟ้าจี้ตัว รวมทั้งใช้มีดจี้คอ หากพวกตนขัดขืนไม่ยอมมีเพศสัมพันธ์แต่โดยดี ทั้งนี้ผู้เสียหายรายใดที่เคยถูกกระทำชำเรากรณีดังกล่าวให้มาดูตัวผู้ต้องหาได้ที่ สภ. เมืองนราธิวาส ในที่สุด นายโมหำหมัด ซอรีได้รับสารภาพว่าได้ข่มขืนผู้เสียหายจริง ทาบ " น้องแก้ม " โปรโมทมวยไทย ชุดมวยไทย และลีลามวยไทยเข้าตา กระทรวงการท่องเที่ยวและกีฬา ทาบ " น้องแก้ม " กวินตรา โพธิจักร มิสไทยแลนด์ยูนิเวิร์ส ซึ่งเพิ่งคว้ารางวัลชุดแต่งกายประจำชาติยอดเยี่ยมในการประกวดมิสยูนิเวิร์ส หรือ " นางงามจักรวาล " ปี 2008 ร่วมเป็นพรีเซ็นเตอร์โปรโมทกีฬามวยไทย ด้าน " รมต. กีฬา " วีระศักดิ์ โควสุรัตน์ สั่งนายทะเบียนเอาจริง ใครล้มมวย ดำเนินการตามพระราชบัญญัติกีฬามวย 2542 ทันที นายวีระศักดิ์ โควสุรัตน์ รัฐมนตรีว่าการกระทรวงการท่องเที่ยวและกีฬา เป็นประธานการประชุมคณะกรรมการกีฬามวย ที่ห้องประชุมกระทรวงการท่องเที่ยวและกีฬา ถ.ราชดำเนิน เมื่อวันที่ 21 กรกฎาคม ที่ผ่านมา หลังการประชุม นายวีระศักดิ์ เปิดเผยว่า คณะกรรมการกีฬามวยมีมติว่าที่จะดำเนินการเรื่องการล้มมวย ตามพระราชบัญญัติกีฬามวย พ.ศ. 2542 อย่างจริงจัง โดยนายสันติ ภู่ขวัญเมือง ผอ. สำนักงานคณะกรรมการกีฬามวย ซึ่งทำหน้าที่นายทะเบียน มีหน้าที่ตามพระราชบัญญัติโดยตรง ซึ่งตนทราบมาว่า วงการกีฬามวยในขณะนี้กำลังมีปัญหาเรื่องการล้มมวยพอสมควร ดังนั้น กฎหมายตามพระราชบัญญัติกีฬามวย พ.ศ. 2542 สามารถดำเนินการกับผู้กระทำผิดได้ทันที รมต. กีฬา กล่าวถึงการประกวดมิสยูนิเวิร์ส หรือ " นางงามจักรวาล " ประจำปี 2008 ซึ่งเป็นการประกวดครั้งที่ 57 ที่ประเทศเวียดนามเมื่อวันที่ 14 กรกฎาคม ที่ผ่านมา โดย " น้องแก้ม " กวินตรา โพธิจักร มิสไทยแลนด์ยูนิเวิร์ส สามารถคว้ารางวัลชุดแต่งกายประจำชาติยอดเยี่ยม ที่มีชื่อว่า " สปิริต ออฟ ไฟติ้ง " โดย " น้องแก้ม " นำเสนอความงดงามของหญิง และความแกร่งกล้าของกีฬามวยไทยได้อย่างลงตัว ซึ่งกระทรวงการท่องเที่ยวและกีฬา ได้มอบหมายให้นายปรีดี โชติช่วง หัวหน้าผู้ตรวจราชการกระทรวง เป็นผู้ทาบทาม " น้องแก้ม " เป็นพรีเซ็นเตอร์ร่วมโปรโมทกีฬามวยไทย และกีฬาอื่นของไทย ในขณะที่เรื่องของการท่องเที่ยวนั้น มิสไทยแลนด์ยูนิเวิร์สทุกคนมีหน้าที่อยู่แล้ว โดย " น้องแก้ม " ปัจจุบันอายุ 22 ปี เกิดที่ จ. หนองคาย ศึกษาอยู่ชั้นปีที่ 2 คณะนิเทศศาสตร์ สาขาประชาสัมพันธ์ มหาวิทยาลัยกรุงเทพ ส่วนเรื่องของกีฬานั้นเคยเป็นนักกีฬาเยาวชนวอลเลย์บอลของ จ. หนองคาย มาแล้ว นอกจากนี้ คณะกรรมการกีฬามวย กำลังจะรวบรวมสถาบันสอนมวยไทยในประเทศไทยที่ได้มาตรฐาน โดย นายสมชาติ เจริญวัชรวิทย์ นายกสมาคมกีฬามวยอาชีพแห่งประเทศไทย ซึ่งมีข้อมูลทั้งหมด ดำเนินการคัดเลือกสถาบัน นำมาเป็นข้อมูลบรรจุลงในเว็บไซต์ของการท่องเที่ยวแห่งประเทศไทย ( ททท. ) และการกีฬาแห่งประเทศไทย ( กกท. ) เพื่อให้ชาวไทยและชาวต่างชาติที่จะสนใจจะเรียนมวยไทยได้รับทราบข้อมูลมากยิ่งขึ้น สำหรับการจัดการแข่งขันมหกรรมกีฬาศิลปะการต่อสู้แห่งเอเชีย " เอเชี่ยนมาร์เชียล อาร์ท เกมส์ " ครั้งที่ 1 ซึ่งประเทศไทยยืนยันความพร้อมต่อสภาโอลิมปิกแห่งเอเชีย ( โอซีเอ ) พร้อมรับเป็นเจ้าภาพในปี 2009 นั้น คณะกรรมการกีฬามวยเห็นชอบให้ไทยรับเป็นเจ้าภาพ นอกจากนี้ ยังรับทราบการจัดการแข่งขันมวยไทยสมัครเล่นนานาชาติ เทิดพระเกียรติ สมเด็จพระบรมโอรสาธิราชฯสยามมกุฎราชกุมารครั้งที่ 10 แข่งขันวันที่ 29 กรกฎาคม - 2 สิงหาคม ที่อินดอร์ สเตเดี้ยม หัวหมาก กกท. โดยมีนักชกชาย - หญิง จากทั่วโลกเข้าร่วมการแข่งขันทั้งหมด 24 ประเทศ " สุรชัย สมบัติเจริญ " บุกตื้บดีเจ FM 95 น่วมคาสถานี " วาสุ เลิศจรรยา " ดีเจ . ลูกทุ่งชื่อดัง FM 95 โล่ขึ้นโรงพักแจ้งความเอาผิด " สุรชัย สมบัติเจริญ " นักร้องลูกทุ่งเลือดร้อน หลังบุกเข้าไปในสถานีวิทยุ อสมท. ใช้กำปั้น - เท้าตื้บจนน่วม คาดว่าไม่พอใจเรื่องเปิดสปอตโฆษณา ยันเอาเรื่องถึงที่สุด ตำรวจส่งแพทย์ตรวจร่างกายก่อนเรียกคู่กรณีมารับทราบข้อหา เมื่อเวลา 11.45 น. วันที่ 21 กรกฎาคม นายวินัย ปลั่งพินิจกิจการ อายุ 35 ปี อยู่บ้านเลขที่ 194 ซอยเปรมสมบัติ แยก 5 แขวง - เขตดินแดง กทม. ดีเจชื่อดังคลื่น เอฟเอ็ม 95 ลุกทุ่งมหานคร หรือในนาม " วาสุ เลิศจรรยา " และเป็นผู้อำนวยการฝ่ายสถานีวิทยุคลื่นดังกล่าว เข้าแจ้งความกับ พ.ต.ท. วรลภย์ สุวรรณเกษการ รอง ผกก. ( สส. ) สน. ห้วยขวาง เพื่อให้ดำเนินคดีกับนายสุรชัย สมบัติเจริญ นักร้องลูกทุ่งชื่อดัง บุตรชายของนายสุรพล สมบัติเจริญ นักร้องลูกทุ่งยอดนิยม ในข้อหาทำร้ายร่างกาย นายวินัย ให้การว่า เมื่อเวลาประมาณ 10.20 น. วันนี้ ( 21 ก.ค. ) หลังจากที่ตนจัดรายการลุกทุ่งมหานครเสร็จ จากบริเวณชั้น 5 อาคารปฏิบัติการวิทยุโทรทัศน์ บริษัท อสมท จำกัด ( มหาชน ) ถนนพระรามเก้า แขวง - เขตได้ลงมาที่ชั้น 4 ปรากฏว่า พนักงานในบริษัทแจ้งว่านายสุรชัยมาขอพบเมื่อเห็นหน้าตนจึงได้ยกมือไหว้ แต่นายสุรชัยกลับใช้เท้าถีบบริเวณหน้าอกของตนอย่างแรง จนทำให้ล้มลงกับพื้น จากนั้นนายสุรชัย เข้ามาชกต่อยทำร้ายตบต่อ ซึ่งตนพยายามปัดป้อง เจ้าหน้าที่รักษาความปลอดภัยพยายามจะเข้ามาห้าม แต่นายสุรชัย บอกว่า " อย่าเข้ามายุ่ง " กระทั่งเจ้าหน้าที่รักษาความปลอดภัยเข้ามาแยกสำเร็จ และให้นายสุรชัย นั่งสงบสติอารมณ์เอาไว้ก่อน " ผมเองก็งงและตกใจว่า พี่แอ๊ด ( นายสุรชัย ) ทำไมถึงมาชกต่อยผม ปกติผมไม่ได้รู้จักส่วนตัว แต่รู้ว่า เป็นนักร้องลูกทุ่งชื่อดัง มีลูกชายชื่อ ร็อคกี้ หรือนายสุรบดินทร์ สมบัติเจริญ ซึ่งเป็นดีเจอยู่ที่คลื่นเดียวกัน และไม่ได้มีปัญหาในการทำหน้าที่ เหตุการณ์ครั้งนี้ก็รู้สึกตกใจ ไม่คิดว่านายสุรชัยจะเข้ามาทำร้ายร่างกายกันถึงในสถานี จนทำให้ผมบาดเจ็บที่กกหูด้านซ้าย มีรอยข่วน แขนซ้ายและท้องถูกถีบและเหยียบ ผมก็จะเอาเรื่องให้ถึงที่สุด " นายวินัย กล่าว และว่าส่วนสาเหตุคาดว่า เกิดจากเรื่องการที่นายสุรชัยนำสปอตโฆษณามาลงที่รายการลูกทุ่งเอ็ฟเอ็ม 95 เป็นงานคอนเสิร์ตสุรชัย สมบัติเจริญ ครบรอบ 40 ปี ที่จัดที่ศูนย์วัฒนธรรมแห่งประเทศไทย ที่จัดงานไปแล้ว ในราคา 50,000 บาท แต่เมื่อเปิดสปอตโฆษณาไปแล้ว ปรากฏว่า บริษัทเมโทแผ่นเสียงเทป ซึ่งได้โทรมาแจ้งว่า คอนเสิร์ตดังกล่าวเป็นลิขสิทธิ์ของบริษัท และยังไม่ได้มีการขออนุญาตแต่อย่างใด " ผมในฐานะ ผอ. สถานีจึงต้องงดการออกอากาศ แต่เงินจำนวน 50,000 บาทที่รับมานั้น จะต้องคืนให้ แต่ที่ยังไม่ได้คืนเนื่องจากอยู่ในขั้นตอนของทาง อสมท. ในการทำเรื่องคืนให้ " นายวินัย กล่าว พ.ต.ท. วรลภย์ กล่าวว่า เบื้องต้นเจ้าหน้าที่ตำรวจได้ทำการสอบปากคำนายวินัยก่อนส่งตัวไปให้แพทย์ตรวจร่างกายที่โรงพยาบาลมหานครการแพทย์ เพื่อตรวจสอบบาดแผลภายในและภายนอกว่าเป็นอย่างไรบ้าง ก่อนจะเรียกนายสุรชัยมารับทราบข้อหาใช้กำลังทำร้ายร่างกายผู้อื่นเป็นเหตุให้ผู้อื่นได้รับอันตรายทั้งร่างกายและจิตใจ " คดีนี้เป็นคดีที่ยอมความกันได้ ถ้าคู่กรณีตกลงกันได้ ก็จะทำการปรับในชั้นสอบสวน แต่หากว่าฝ่ายหนึ่งฝ่ายใดไม่ยอมความกัน ก็จะสรุปสำนวนส่งฟ้องศาลดำเนินคดีต่อไป " พ.ต.ท. วรลภย์ กล่าว รัสเซียยอมคืนดินแดนให้จีน 174 ตารางกิโลเมตร รัสเซียยอมคืนดินแดน 174 ตารางกิโลเมตรให้จีน ท่ามกลางบรรยากาศในความสัมพันธ์ที่อบอุ่นระหว่าง 2 ประเทศ จีนและรัสเซียลงนามในข้อตกลงยุติกรณีพิพาทเรื่องดินแดนที่ดำเนินมายาวนาน 40 ปีในวันนี้ โดยฝ่ายรัสเซียจะยกดินแดน 174 ตารางกิโลเมตรให้กับจีน ซึ่งเป็นสัญญาณที่ชี้ถึงความสัมพันธ์ที่อบอุ่นมากขึ้นระหว่าง 2 ประเทศ เอกสารที่ลงนามโดยรัฐมนตรีต่างประเทศสองฝ่ายที่กรุงปักกิ่ง เป็นการเสริมข้อตกลงเรื่องพรมแดนระหว่าง 2 ประเทศที่ยาวเหยียดถึง 4,300 กิโลเมตรที่มีการลงนามไปก่อนหน้า ซึ่งหลังการลงนาม นายเซอร์เกย์ ลาฟรอฟ รัฐมนตรีต่างประเทศบอกว่า เรื่องนี้หมายความว่าพรมแดนระหว่าง 2 ประเทศมีการปักปันเรียบร้อยแล้วทั้งหมด และจะเป็นเงื่อนไขในการนำไปสู่มิตรภาพ ความร่วมมือ และผลประโยชน์ซึ่งกันและกัน ภายใต้ข้อตกลงนี้ เกาะหยิงหลง หรือที่รัสเซียเรียก ตาราบารอฟทั้งหมด รวมทั้งอีกครึ่งหนึ่งของเกาะเฮยซาจื้อ หรือที่รัสเซียเรียกบอลชอย อุสซูริสกี้ ที่อยู่ในบริเวณที่แม่น้ำเหยหลงเจียง หรือที่รัสเซียเรียกแม่น้ำอามูร์ มาบรรจบกับแม่น้ำวูซูลิเจียง จะกลับมาเป็นของจีน ในช่วงสงครามเย็น กรณีพิพาทเรื่องดินแดนเหล่านี้ ทำให้ทั้งสองประเทศต้องปะทะกันอยู่หลายครั้งในยุค 60 และ 70 แต่ปัจจุบัน ทั้งสองชาติกลับมามีความใกล้ชิดกันอีกครั้ง เพื่อร่วมกันต่อต้านอิทธิพลของสหรัฐ ทักษิณฟ้อง " สมเกียรติ " หมิ่นเรียกร้อยล้าน " ทักษิณ " ส่งทนายฟ้อง " สมเกียรติ พงษ์ไพบูลย์ " แกนนำพันธมิตร ฯ - เอเอส_ทีวี - ไทยเดย์ " ละเมิด เรียก 100 ล้าน ฐานหมิ่นประมาท กล่าวหาหวังเป็นประธานาธิบดี พร้อมร้องคุ้มครองชั่วคราวให้ศาลห้ามพูดให้ร้ายอีก ที่ศาลแพ่ง ถ. รัชดาภิเษก กทม. เมื่อเวลา 13.30 น. วันที่ 21 ก.ค. พ.ต.ท. ทักษิณ ชินวัตรนายกรัฐมนตรี ได้มอบอำนาจให้นายวานิจ ปิณฑวนิช ทนายความ เป็นโจทก์ยื่นฟ้องนายสมเกียรติ พงษ์ไพบูลย์ แกนนำพันธมิตรประชาชนเพื่อประชาธิปไตยและบริษัทไทยเดย์ดอทคอม จำกัด เป็นจำเลยที่ 1 - 3 เรื่อง ละเมิด เรียกค่าเสียหาย 100 ล้านบาท พร้อมดอกเบี้ย ร้อยละ 7.5 ต่อปี ตามฟ้องโจทก์สรุปว่า ตั้งแต่วันที่ 25 พ.ค. 2551 ถึงปัจจุบัน จำเลยกับพวกรวม 5 คน ประกอบด้วย นายสนธิ ลิ้มทองกุล นายพิภพ ธงไชย พล.ต. จำลอง ศรีเมือง และนายสมศักดิ์ โกสัยสุข ในนามกลุ่มพันธมิตรประชาชนเพื่อประชาธิปไตยจัดการชุมนุมและเวทีปราศรัยตามสถานที่ต่าง ๆ อย่างต่อเนื่อง โดยจำเลยกับพวกได้ออกแถลงการณ์รวม 5 ฉบับ อีกทั้งจำเลยยังได้กล่าวปราศรัยบนเวทีพันธมิตร ฯ เมื่อคืนวันที่ 25 , 26 และ 31 พ.ค. 2551 มีเนื้อหาให้ร้ายโจทก์ทำนองว่า โจทก์ต้องการเปลี่ยนแปลงการปกครองในระบอบประชาธิปไตยอันมีพระมหากษัตริย์เป็นประมุข เป็นระบบสาธารณรัฐ โดยโจทก์หวังเป็นประธานาธิบดี นอกจากนี้โจทก์ยังเกี่ยวข้องกับการโยกย้ายข้าราชการอย่างไม่ชอบธรรม พยายามเข้าไปยุ่งเหยิงกับกระบวนการการยุติธรรม และผลักดันให้รัฐบาลพยายามแก้ไขรัฐธรรมนูญ เพื่อให้ตัวเองและพวกพ้องไม่ต้องรับโทษ ซึ่งทำให้โจทก์และครอบครัวได้รับความเสียหายจึงขอให้ศาลลงโทษจำเลยตามความผิดด้วย ศาลรับคำฟ้องไว้พิจารณาและนัดชี้สองสถานในวันที่ 27 ต.ค. นี้ เวลา 13.30 น. ทั้งนี้ โจทก์ยังได้ยื่นคำร้องขอไต่สวนฉุกเฉินให้ศาลมีคำสั่งห้ามไม่ให้จำเลยที่ 1 กระทำการอันก่อให้เกิดความเสียหายแก่โจทก์ รวมทั้งห้ามนำเอาถ้อยคำที่ทำให้เข้าใจว่าเป็นโจทก์มากล่าวในทางเสียหาย และห้ามจำเลยที่ 2 และ 3 เผยแพร่ถ้อยคำของจำเลยที่ 1 ซึ่งอาจทำให้โจทก์ได้รับความเสียหาย วันเดียวกันนี้ ที่ห้องพิจารณาคดี 412 ศาลได้ไต่สวน นายวานิจ ทนายความผู้รับมอบอำนาจจาก พ.ต.ท. ทักษิณซึ่งเบิกความยืนยันถึงความจำเป็นที่ต้องขอให้ศาลมีคำสั่งคุ้มครองชั่วคราวว่า เนื่องจากที่ผ่านมาจำเลยได้กล่าวให้ร้ายโจทก์และครอบครัวให้ได้รับความเสียหาย และถูกดูหมิ่นและเกลียดชังจากประชาชนทั่วไป รวมทั้งส่งผลกระทบต่อการประกอบธุรกิจของโจทก์ อย่างไรก็ดีเมื่อพยานเบิกความตอบคำถามทนายโจทก์เสร็จสิ้นแล้ว ศาลนัดไต่สวนพยานอีกครั้งเพื่อตอบคำถามค้านทนายจำเลย ในวันที่ 23 ก.ค. นี้ เวลา 13.30 น. ทบ. จี้ บช.น. ดำเนินคดี " ดาตอร์ปิโด " หมิ่นเบื้องสูง ทบ. ส่งหนังสือถึง บชน. ขอให้ดำเนินคดีกับ " ดาตอร์ปิโด " ฐานดูหมิ่นองค์พระมหากษัตริย์ ( 21 ก.ค. ) พ.อ.หญิง ศิริจันทร์ งาทอง รองโฆษกกองทัพบก เปิดเผยว่า กองทัพบกได้รับทราบข้อมูลข่าวสารว่า นางดารณี ชาญเชิงศิลปกุล หรือ " ดาตอร์ปิโด " ได้ขึ้นกล่าวปราศรัยในการชุมนุม ณ บริเวณท้องสนามหลวงเมื่อวันที่ 18 ก.ค. 51 โดยมีการใช้ถ้อยคำดูหมิ่น หมิ่นประมาท หรือแสดงความอาฆาตมาดร้ายต่อองค์พระบาทสมเด็จพระเจ้าอยู่หัว และสมเด็จพระนางเจ้าฯถพระบรมราชินีนาถอันเป็นการกระทำความผิดตามประมวลกฎหมายอาญามาตรา 112 และถือเป็นการมิบังควรอย่างที่สุด " จากการกระทำดังกล่าว กองทัพบกจึงได้มีหนังสือด่วนที่สุด เมื่อวันที่ 21 ก.ค. 2551 ถึงผู้บัญชาการตำรวจนครบาล เรื่อง ขอให้ดำเนินคดีกับผู้กระทำความผิดต่อองค์พระมหากษัตริย์ " รองโฆษกกองทัพบก กล่าว และว่าเนื้อหาในหนังสือระบุว่า " กองทัพบก ขอให้กองบัญชาการตำรวจนครบาลได้กรุณาตรวจสอบการปราศรัยของนางดารณีฯ หากพบว่ามีการกระทำความผิดจริง ขอให้ดำเนินการตามกฎหมายต่อไป " ทั้งนี้หนังสือดังกล่าวได้ส่งไปยังกองบัญชาการตำรวจนครบาลแล้วในวันเดียวกัน พ.อ.หญิงศิริจันทร์ กล่าวว่า กองทัพบกในฐานะที่เป็นหน่วยงานหลักที่มีหน้าที่ในการเทิดทูนไว้ซึ่งสถาบัน ชาติ ศาสนา พระมหากษัตริย์ จะดำเนินการในทุกวิถีทางเพื่อป้องกันมิให้มีการกระทำใด ๆ อันเป็นการระคายเคืองเบื้องพระยุคลบาทโดยเด็ดขาด ทั้งนี้กองทัพบกจะติดตามผลของการดำเนินคดีในเรื่องดังกล่าวอย่างใกล้ชิดต่อไป ปลัด กห. แจงดำเนินการกับเว็บไซต์หมิ่นสถาบัน พล.อ. วินัย ภัทธิยกุล ปลัดกระทรวงกลาโหม ได้ชี้แจงถึงการแก้ไขปัญหาเว็บไซต์หมิ่นสถาบันต่อที่ประชุมคณะกรรมาธิการวิสามัญพิจารณาร่าง พ.ร.บ. งบประมาณรายจ่ายประจำปีงบประมาณ 2552 ซึ่งเป็นการพิจารณางบประมาณกระทรวงกลาโหมว่า ขณะนี้ทางกองทัพได้ตั้งหน่วยงานเฉพาะกิจ_080 ประกอบด้วย เจ้าหน้าที่จากกระทรวงไอซีทีและเจ้าหน้าที่ตำรวจมาดูแลเรื่องนี้อย่างเข้มข้น โดยมีกองทัพบกเป็นเจ้าภาพ ปลัด กห. แจง กมธ. งบ ฯ รับปัญหาไทย - กัมพูชาเกิดแน่ รอง ปธ. กมธ. ต่างประเทศวุฒิ อัดรัฐบาลไทยเฉยปัญหาปราสาทเขาพระวิหาร จวกยูเอ็นจุ้นเรื่องภายใน แนะปิดทางขึ้นปราสาทสร้างอำนาจต่อรอง ( 21 ก.ค. ) ม.ร.ว. ปรียนันทนา รังสิต ส.ว. สรรหา รองประธานคณะกรรมาธิการการต่างประเทศ วุฒิสภา กล่าวปัญหาปราสาทเขาพระวิหารว่า จนถึงขณะนี้รัฐบาลไทยไม่ได้ดำเนินการใด ๆ ทั้งเรื่องการประกาศยกเลิกแถลงการณ์ร่วมไทย - กัมพูชา การประชุมคณะกรรมการยูเนสโก ที่ประเทศแคนาดา จนทำให้สถานการณ์ชายแดนระหว่างไทย - กัมพูชาตึงเครียดเสี่ยงต่อความมั่นคง ซึ่งทหารทั้ง 2 ฝ่ายมีการตรึงบริเวณชายแดนตลอด 24 ชั่วโมง หากมีการกระทบกระทั่งกันสถานการณ์อาจบานปลายได้ ม.ร.ว. ปรียานันทนา กล่าวว่า ขณะนี้กัมพูชาได้ทำจดหมายไปถึงยูเอ็นให้เข้ามาไกล่เกลี่ยข้อพิพาทระหว่างไทย กัมพูชา ถือเป็นความฉลาด เขาได้วางแผนล่วงหน้ากันเป็นที่เรียบร้อยทำให้ไทยเสียเปรียบตลอดเวลา ความจริงเรื่องนี้ควรคุยเฉพาะไทยกับกัมพูชา หรือในกลุ่มประชาคมอาเซียน แต่เขากลับไปฟ้องโลก ฟ้องยูเอ็น ซึ่งทำให้คนที่ฟ้องก่อนได้เปรียบ ประเทศไทยเดินต้อยๆ ตามคอยแก้ปัญหาแผนต่อไปคือ การบริหารจัดการซึ่งกรรมการร่วม 6 ประเทศ มีความใกล้ชิดและเคยเป็นกรรมการบริหารปราสาทนครวัด-นครธมมาแล้ว มาก่อน ซึ่งอาจจะมีการรุกล้ำเข้าไปในเขตพื้นที่ทับซ้อน ซึ่งจะทำให้ไทยไม่มีสิทธิเหนือดินแดนของตนได้ " รัฐบาลไทยต้องยืนยันว่าเป็นเรื่องภายในอย่าให้ยูเอ็นเข้ายุ่งเด็ดขาด เมื่อเราทำทุกอย่างแล้วยังเสียเปรียบอยู่ มาตรการสุดท้ายคือ การประกาศปิดทางขึ้นปราสาทพระวิหารเพราะเป็นพื้นที่ของประเทศไทยตรงนี้ถือเป็นอำนาจต่อรองของเราเพียงอย่างเดียว เมื่อเราปิดทางขึ้นเขาเด็ดขาดทางกัมพูชา จะดำเนินการอย่างไรก็ช่างเขาเพราะทางขึ้นเขาเป็นพื้นที่ของบ้านเรา " ม.ร.ว. ปรียนันทนา กล่าว ปลัดกลาโหมรับปัญหาไทย - กัมพูชาเกิดแน่ พล.อ. วินัย ภัทธิยกุล ปลัดกระทรวงกลาโหม ได้ชี้แจงการแก้ไขปัญหาเขตแดนของไทยภายหลังกัมพูชาขึ้นปราสาทพระวิหารมรดกโลกต่อที่ประชุมคณะกรรมาธิการวิสามัญพิจารณาร่าง พ.ร.บ. งบประมาณรายจ่ายประจำปีงบประมาณ 2552 ซึ่งเป็นการพิจารณางบประมาณกระทรวงกลาโหมว่า ขณะนี้ พล.อ. บุญสร้างเนียมประดิษฐ์ สส. ได้เดินทางไปร่วมประชุมกับกัมพูชาแล้ว ส่วนพื้นที่ทับซ้อนทางกัมพูชาก็ยังยืนว่าเป็นพื้นที่ของเขา ซึ่งทางไทยได้ใช้แผนที่ L 7017 มายืนยัน ทั้งนี้ยอมรับว่าเรื่องนี้ก็ต้องมีปัญหาต่อไป เพราะถือแผนที่คนละฉบับกับประเทศกัมพูชา " เฉลิม " ปลงหากปรับ ครม. หลุดเก้าอี้ " มท.1 " " เฉลิม " ปลง หากปรับ ครม. หลุดเก้าอี้ " มท.1 " บอกนั่งได้ทุกที่ ระบุ ถ้าได้ดูมหาดไทยจะลุยสางปัญหาที่ดินต่อ ( 21 ก.ค. ) ร.ต.อ. เฉลิม อยู่บำรุง รัฐมนตรีว่าการกระทรวงมหาดไทย กล่าวถึงกรณีที่จะมีการปรับคณะรัฐมนตรี ( ครม. ) โดยให้ไปดำรงตำแหน่ง รมว. สาธารณสุขหรือกระทรวงยุติธรรมว่า ไม่เป็นไร เคยบอกมาตลอดว่า การปรับ ครม. เป็นอำนาจของนายกรัฐมนตรี และคณะผู้บริหารพรรค ซึ่งไม่ขัดข้องและเต็มใจ เมื่อถามว่า ขณะนี้ไม่ได้มีการส่งสัญญาณอะไรจากนายกรัฐมนตรี รมว. มหาดไทย กล่าวว่า หากจะมีการปรับออก นายกรัฐมนตรีก็ไม่จำเป็นต้องส่งสัญญาณอะไร เพราะเป็นอำนาจ ตนมีหน้าที่ปฏิบัติตาม " นักการเมืองต้องมีความเข้าใจในสถานการณ์การเมือง การปรับเปลี่ยนเป็นเรื่องปกติธรรมดา ไม่ได้คิดอะไร ผมยังไม่ได้คิดไปถึงตรงนั้น ส่วนนายกรัฐมนตรีคิดอย่างไรถึงมาปรับผมนั้น ก็ต้องไปถามท่านนายกรัฐมนตรี ผมไม่ได้คิดอะไร จะถามกันสักกี่ครั้งก็จะตอบอย่างนี้ ให้ไปถามนายกรัฐมนตรี จะมาถามผมได้อย่างไร " ร.ต.อ. เฉลิม กล่าว ตอบคำถามที่ว่า เกิดความท้อถอยหรือไม่ ที่มีรายชื่อในการปรับ ครม. เมื่อถามว่า เกี่ยวกับกรณีที่ไม่มีการโยกย้ายผู้ว่าราชการจังหวัดตามที่มีการขอร้องมาหรือไม่ ร.ต.อ. เฉลิม กล่าวว่า คงไม่ใช่ ไม่ทราบว่า นายกรัฐมนตรีจะปรับเปลี่ยนอย่างไร ถ้าพูดมากไปจะไม่ดี เมื่อถามว่า หากจะให้ไปเป็นรองนายกรัฐมนตรีด้านความมั่นคงจะพอใจหรือไม่ ร.ต.อ. เฉลิม กล่าวว่า ฝนไม่ตก แดดไม่ออกอย่าเพิ่งกางร่ม ส่วนเรื่องที่จะให้ รมว. ยุติธรรม มานั่งแทนในตำแหน่ง รมว. มหาดไทยนั้น ไม่ขอแสดงความเห็น นอกจากนี้ ร.ต.อ. เฉลิม ยังปฏิเสธที่จะให้ความเห็นว่า คนที่จะมานั่งตำแหน่ง รมว. มหาดไทย ควรจะมีคุณสมบัติอย่างไรพร้อมกับหัวเราะ และกล่าวต่อว่า เรื่องที่ตนดำเนินการตรวจสอบเรื่องที่ดินหลายคนบอกว่า เรื่องไปถึงไหน ซึ่งตั้งแต่เข้ามาทำหน้าที่ รมว. มหาดไทย ได้สำรวจพื้นที่ทั่วประเทศ พบว่า มีการบุกรุก 6 ล้านไร่ โดยมีการแยกคนจน ดำเนินการกับคนที่มีอิทธิพลที่เอามาเป็นสมบัติของตัวเอง และจะได้คืนประมาณ 2 พันกว่าไร่ ฉะนั้นจะต้องทำต่อ ไม่ได้หยุด เพราะกระบวนการไม่ได้ง่าย ๆ คิดว่าจะเชิญอธิบดีกรมส่งเสริมการปกครองท้องถิ่น มาหารือเรื่องการเสียภาษีบำรุงท้องที่ เป็นการดำเนินการไปสู่ขั้นตอนที่จะออกเอกสารสิทธิ เพราะว่าเป็นการเปิดทาง ถ้าเขาไม่มีสิทธิต้องมีการระงับแต่ต้น หากมีเวลา คิดว่า จะได้ที่ดินคืนมาอีกเป็นแสนไร่ ทั้งนี้ ร.ต.อ. เฉลิม ยังกล่าวว่า ไม่เป็นห่วงหากมีการเปลี่ยนคนมานั่งตำแหน่ง รมว. มหาดไทย เพราะใครมาก็ทำเป็น โดยตนก็ไม่ได้เก่งอะไร เป็นคนธรรมดาเท่านั้นเอง ส่วนนายกรัฐมนตรีจะมองเห็นผลงานที่ผ่านมาหรือไม่นั้น ร.ต.อ. เฉลิม กล่าวว่า ไม่ทราบ ต้องไปถามนายกรัฐมนตรีเอง ต่อข้อถามที่ว่า เป็นไปได้หรือไม่ว่า นายกรัฐมนตรีเข้าใจเห็นผลงานที่ผ่านมาแต่เป็นปัญหาภายในพรรคพลังประชาชนกว่า ร.ต.อ. เฉลิม กล่าวว่า ไม่ทราบไม่ได้ติดตามเรื่องนี้ เรื่องการปรับในตำแหน่งในครั้งนี้ ไม่มั่นใจ ไม่ไว้ใจและไม่ได้คิด เป็นธรรมดา เรื่องการปรับ ครม. แสดงความเห็นไม่ได้ เพราะว่าเรื่องนี้ต้องอยู่ที่นายกรัฐมนตรี " สื่อเสนอเรื่องปรับ ครม. ยังขาดความเข้าใจ กรณีของ นพ. สุรพงษ์ สืบวงษ์ลี นายอนุรักษ์ จุรีมาศ นางอุไรวรรณ เทียนทอง ระหว่างที่ถูกกล่าวหาเรื่องหวย ไม่ได้อยู่ในตำแหน่งนี้ ที่จะต้องถูกพักงาน ต้องอยู่ในตำแหน่ง เป็นคนละเรื่องกัน ซึ่งเขาห้ามผู้ถูกกล่าวหาระหว่างดำรงตำแหน่งจึงต้องพัก แต่นี่ถูกกล่าวหาระหว่างที่อยู่ตำแหน่งเก่า อย่าไปบอกว่า ทันทีที่ศาลประทับรับฟ้องก็มีความผิด ไม่ใช่ อัยการฟ้อง คตส. ฟ้องเอง ศาลจะตรวจสำนวนและจะรับไว้พิจารณาหรือไม่และรับไว้พิจารณาก็ตกเป็นจำเลย และให้สันนิษฐานว่า จำเลยเป็นผู้ตามรัฐธรรมนูญ ยังไม่ได้ซีเรียสขนาดนั้นเพราะว่ายังไม่มีอะไร " ร.ต.อ. เฉลิม กล่าว ทหารเขมรแดงกระหายจะสู้รบกับทหารไทย ทหารเขมรแดงกระหายจะสู้รบกับทหารไทย แม้จะใส่รองเท้าฟองน้ำและใช้ปืนสมัยสงครามเย็น ( 21 ก.ค. ) ทหารประเทศกัมพูชาเปิดเผยต่อสำนักข่าว AFP ว่า พวกเขาอาจจะสวมรองเท้าฟองน้ำ แต่ทหารกัมพูชาส่วนใหญ่ที่เผชิญหน้ากับทหารไทย บริเวณชายแดนที่เป็นพื้นที่พิพาท ต่างเป็นอดีตทหารเขมรแดงที่ผ่านบททดสอบการสู้รบมาแล้ว โดยขณะนี้มีทหารไทยกว่า 500 นาย และทหารกัมพูชากว่า 1 พันนาย ต่างประจันหน้ากันอยู่ในพื้นที่บริเวณรอบเจดีย์ขนาดเล็ก เชิงเขาอันเป็นเส้นทางสู่ที่ตั้งของปราสาทพระวิหารที่สร้างตั้งแต่สมัยศตวรรษที่ 11 แต่บรรยากาศการเผชิญหน้าค่อนข้างจะสงบลงแล้วในวันนี้ จากการที่เจ้าหน้าที่ระดับสูงของแต่ละฝ่ายได้เจรจา ถ่ายภาพและรับประทานอาหารร่วมกัน ซึ่งแตกต่างจากเมื่อวันพฤหัสบดีที่ต่างฝ่ายต่างหันปากกระบอกปืนเข้าใส่กัน เพียงแต่ไม่ได้ยิงกันเท่านั้น พวกอดีตทหารเขมรแดง ระบุว่า พวกเขากระหายที่จะต่อสู้และทหารไทยไม่ควรประมาท เพียงแค่เห็นรูปลักษณ์ภายนอกของพวกเขา ซึ่งพวกทหารกัมพูชาต่างสวมรองเท้าฟองน้ำ และถือปืนสมัยสงครามเย็น ทหารวัย 32 ปี ชื่อ ดวง เตย ที่เริ่มเป็นทหารเขมรแดง ตั้งแต่อายุ 12 ปี กล่าวหาทหารไทยว่า ว่าพวกเขากระจอก สวมรองเท้าแตะ แต่รองเท้าแตะทำให้พวกเขาเคลื่อนไหวรวดเร็วอีกทั้งยังเชี่ยวชาญพื้นที่ และยืนยันว่า ถึงจะกระจอกแต่แข็งแกร่ง รายงานระบุว่า ทหารฝั่งไทยมีอาวุธปืนและเครื่องแบบที่ทันสมัยและมีการเตรียมพร้อมอย่างดี แต่ ยัน ซัน ทหารวัย 47 ปี ที่เคยเป็นทหารเขมรแดงตั้งแต่อายุ 15 ปี กล่าวว่า ทหารไทยรู้เพียงแค่ทฤษฎี แต่พวกเขาไม่รู้ว่า ทหารกัมพูชาเปรียวเหมือนไก่ป่า และต้องการจะรบกับทหารไทย ด้านพลจัตวา เจีย โก ผู้บัญชาการกองกำลังในพื้นที่พิพาท และเคยเป็นทหารเขมรแดงมาก่อนกล่าวว่า กว่า 60 เปอร์เซ็นต์ของทหารที่ต่อสู้เพื่อระบอบเขมรแดง เมื่อช่วงปี 2518 - 2522 เป็นพวกที่รับใช้กองทัพในปัจจุบันบรรดาผู้นำทั้งของไทยและกัมพูชา ต่างสั่งการไม่ให้ทหารเปิดฉากยิง และเรียกร้องให้แก้ปัญหาโดยสันติวิธี เจ้าหน้าที่กลาโหมทั้งของสองฝ่ายได้พบปะกันในวันนี้ เพื่อปลดชนวนวิกฤติที่ปะทุขึ้นเมื่อสัปดาห์ที่แล้ว ปราสาทพระวิหารเป็นจุดที่เขมรแดงที่เหลือหลายร้อยคน ยอมจำนนต่อรัฐบาลเมื่อปี 2541 การเผชิญหน้ากันรอบที่ตั้งปราสาทพระวิหารเริ่มขึ้นหลังจากผู้ประท้วงที่เป็นคนไทย 3 คน ถูกจับหลังจากกระโดดข้ามรั้วเข้าไปยังฝั่งกัมพูชาเมื่อวันอังคาร อย่างไรก็ตาม ศาลโลกได้ตัดสินเมื่อปี 2505 ว่า ปราสาทพระวิหารของกัมพูชา แต่ทางเข้าหลักอยู่ในประเทศไทยและพื้นที่รอบที่ตั้งขนาด 4.5 ตารางกิโลเมตร ก็ยังเป็นข้อพิพาทที่ยังแก้ไม่ตกจนทุกวันนี้ บัวแก้วแจงยูเอ็นไม่ยุ่งพระวิหาร อินโดนีเซียตำหนิกัมพูชาขี้ฟ้อง ฮุน เซนตอบโต้สมัครอ้างคำตัดสินศาลโลกไทยผิด อาเซียนเป็นห่วงสถานการณ์ไทย - กัมพูชา พร้อมเสนอตัวไกล่เกลี่ย อินโด ฯ ตำหนิกัมพูชากรณีฟ้องยูเอ็น ชาวเขมรส่งอีเมลขอบริจาคอาหาร - ยา บัวแก้วแจงยูเอ็นไม่ยุ่งกรณีพิพาทเขาพระวิหาร ( 21 ก.ค. ) นายฮุน เซน นายกรัฐมนตรีประเทศกัมพูชา ระบุในจดหมายที่ตอบนายสมัคร สุนทรเวช นายกรัฐมนตรีของประเทศไทย คำตัดสินของศาลโลกปี 2505 ชี้ว่าไทยเป็นฝ่ายผิดในกรณีพิพาทชายแดนที่เกิดขึ้นในขณะนี้ ทั้งนี้นายกรัฐมนตรีฮุน เซน ตอบจดหมายลงวันที่ 19 กรกฎาคมว่า แผนที่ที่ใช้ในการตัดสินของศาลโลกเมื่อปี 2505 ว่าปราสาทพระวิหารของกัมพูชานั้นยังแสดงให้เห็นว่าปราสาทพระวิหารอยู่ในพื้นที่ 700 เมตรภายในดินแดนของกัมพูชาอย่างถูกกฎหมาย อย่างไรก็ดีนายฮุน เซน มั่นใจเต็มเปี่ยมว่า ความพยายามร่วมกันของทั้งสองฝ่ายจะได้ทางออกที่น่าพอใจต่อทั้งสองฝ่ายสำหรับปัญหาที่เกิดขึ้นในขณะนี้ ผู้นำกัมพูชาระบุด้วยว่า จดหมายฉบับนี้เป็นการตอบจดหมายของผู้นำไทยเมื่อวันศุกร์ที่ระบุว่าการที่กัมพูชาส่งทหารไปยังปราสาทพระวิหารเป็น 1,000 นาย ทำให้สถานการณ์แย่ลง เขมรส่งอีเมลขอบริจาคอาหาร - ยา ทางด้านคณะกรรมการเฉพาะกิจชาวกัมพูชาได้ร่วมมือกับองค์กรเอกชน ( เอ็นจีโอ ) ในกัมพูชาส่งอีเมลกระจายไปถึงกลุ่มเอ็นจีโอทั้งในสหรัฐ สหภาพยุโรป และกัมพูชาเพื่อขอบริจาคอาหาร และหยูกยาไปช่วยเหลือทหารเขมรที่ประจำการอยู่บริเวณปราสาทพระวิหารการด่วน โดยในอีเมลนั้นได้มีการตีพิมพ์ภาพทหารเขมรที่ปราสาทพระวิหารนอกเหนือจากบอกสถานที่ เบอร์โทรศัพท์ และอีเมลที่จะติดต่อบริจาคของผ่านคณะกรรมการเฉพาะกิจชาวกัมพูชาเอาไว้ด้วย อาเซียนห่วงสถานการณ์ไทย - กัมพูชา สถานการณ์ตึงเครียดบริเวณพรมแดนไทย - กัมพูชา กลายเป็นประเด็นหารือสำคัญบนเวทีประชุมรัฐมนตรีต่างประเทศที่สิงคโปร์ โดยนายจอร์จ เยียว รัฐมนตรีต่างประเทศ เปิดเผยก่อนที่การประชุมประจำปีของรัฐมนตรีต่างประเทศจะเริ่มขึ้นในวันนี้ที่สิงคโปร์ว่า อาเซียนได้เรียกร้องให้ไทยและกัมพูชาใช้ความอดกลั้นอย่างที่สุดและคลี่คลายความตึงเครียดบริเวณพรมแดนโดยคำนึงถึงความสมานฉันท์และความเป็นเพื่อนบ้านที่ดีต่อกัน สองฝ่ายก็เห็นพ้องที่จะใช้ความพยายามอย่างเต็มที่ที่จะหาหนทางแก้ไขความขัดแย้งที่เกิดขึ้นด้วยสันติวิธี โดยยึดตามหลักเกณฑ์สากลและกฎข้อบังคับของอาเซียน พบว่าอาเซียนคาดหวังให้การประชุมคณะกรรมการชายแดนทั่วไปไทย - กัมพูชาในวันนี้ สามารถหาทางออกที่เหมาะสมได้ เช่นเดียวกับนายสุรินทร์ พิศสุวรรณ เลขาธิการอาเซียน ที่ให้สัมภาษณ์ว่า รัฐมนตรีต่างประเทศต้องการเห็นประเด็นนี้ได้รับการแก้ปัญหาโดยเร็วที่สุด เพราะความตึงเครียดหรือความเข้าใจผิดระหว่างชาติสมาชิกเป็นเรื่องที่อาเซียนเป็นห่วง และมีรายงานว่า รัฐมนตรีต่างประเทศได้รับฟังการสรุปสถานการณ์จากฝ่ายไทยและกัมพูชา ระหว่างงานเลี้ยงอาหารค่ำเมื่อคืนนี้ พร้อมเสนอความช่วยเหลือหากไทยและกัมพูชาคิดว่าต้องการการสนับสนุนเพิ่มเติม เพื่อให้สามารถหาทางแก้ไขปัญหาได้เร็วขึ้น อินโด ฯ ตำหนิกัมพูชากรณีฟ้องยูเอ็น นายฮัสซัน วิรายุดา รัฐมนตรีต่างประเทศ เสนอแนวทางแก้ไขปัญหาพิพาทชายแดนไทย - กัมพูชาระหว่างการประชุมอาเซียนที่สิงคโปร์ในวันนี้ โดยแนะให้อาเซียนตั้งคณะประสานงานที่จะผลักดันการเจรจาระหว่างไทยและกัมพูชา เขาบอกว่าข้อเสนอนี้มีขึ้นหลังจากรัฐมนตรีต่างประเทศทุกคนได้ฟังสรุปสถานการณ์ตึงเครียดบริเวณชายแดนไทย - กัมพูชาในบริเวณรอบปราสาทพระวิหารวานนี้ และที่ประชุมได้แสดงความพร้อมที่จะให้ไทยและกัมพูชาใช้กลไกของอาเซียนในการหาทางยุติข้อขัดแย้งโดยเร็ว หากสองฝ่ายต้องการ นอกจากนี้นายวิรายุดา บอกว่า ฝ่ายไทยได้ขอต่อสิงคโปร์ซึ่งเป็นประธานการประชุมในปีนี้ให้มีโอกาสได้เปิดเผยข้อเท็จจริงเกี่ยวกับสถานการณ์ขัดแย้งที่เกิดขึ้นบ้าง หลังจากฝ่ายกัมพูชาได้ยื่นหนังสือถึงคณะมนตรีความมั่นคงแห่งสหประชาชาติรุกล้ำชายแดนกัมพูชาตั้งแต่วันอังคารที่แล้ว ซึ่งนายวิรายุดาบอกว่า การเคลื่อนไหวของกัมพูชาที่จะทำให้เรื่องนี้กลายเป็นประเด็นในเวทีระหว่างประเทศ ทำให้อาเซียนรู้สึกไม่สบายใจและอาเซียนได้ออกแถลงการณ์ร่วมหวังว่าทั้งสองฝ่ายจะหาข้อยุติได้ในการเจรจาที่จัดขึ้นวันนี้ แต่เขาก็เสนอให้ตั้งคณะทำงานไกล่เกลี่ย หากสองฝ่ายยังหาแนวทางยุติปัญหาร่วมกันไม่ได้ พร้อมกับแสดงความวิตกว่า หากข้อพิพาทนี้ไม่สามารถแก้ไขได้ ก็อาจจะกระทบต่อเสถียรภาพทางการเมืองในภูมิภาค บัวแก้วแจงยูเอ็นไม่ยุ่งกรณีพิพาทเขาพระวิหาร นายธฤต จรุงวัฒน์ อธิบดีกรมสารนิเทศและโฆษกกระทรวงการต่างประเทศ กล่าวถึงกรณีประเทศกัมพูชาไปยังคณะมนตรีความมั่นคงแห่งสหประชาชาติเขาพระวิหารว่า เป็นเพียงการแจ้งให้ยูเอ็นทราบ โดยไม่ได้เรียกร้องให้ยูเอ็นดำเนินการอะไร ซึ่งไทยก็ได้อธิบายกับประธาน คณะมนตรีความมั่นคง ฯ ระดับหนึ่ง " นายธฤต กล่าวว่า ในทางปฏิบัติการระหว่างประเทศโดยทั่วไปไม่เฉพาะแต่กรณีปราสาทพระวิหารไทยกับกัมพูชาเท่านั้น หลาย ๆ ข้อพิพาทระหว่างประเทศก็ไม่ได้ถูกนำเข้าที่ประชุมคณะมนตรีความมั่นคงแห่งสหประชาชาติ การเจรจากันทั้งในระดับทวิภาคีระหว่างประเทศคู่กรณี หรือระดับภูมิภาค ยกตัวอย่างเช่น ไทยและกัมพูชาก็มีการประชุมอาเซียนซึ่งเป็นการประชุมระดับภูมิภาค " โฆษกกระทรวงการต่างประเทศ กล่าว และว่าทั้งนี้เรื่องที่จะเข้าสู่ที่ประชุม คณะมนตรีความมั่นคง ฯ ข้อร้องเรียนเกี่ยวกับสันติภาพระหว่างประเทศ เช่น การก่อการร้ายซึ่งเป็นเรื่องไม่มีพรมแดน เรื่องสิทธิมนุษยชน เรื่องนิวเคลียร์ ส่วนข้อร้องเรียนเรื่องเกี่ยวกับข้อพิพาทระหว่างประเทศนั้น ไม่ใช่ทุกเรื่องจะถูกนำเข้าที่ประชุมซึ่งบางกรณีแม้มีความขัดแย้งถึงขั้นใช้กำลังทางกายภาพระหว่างกัน แต่หากสมาชิก คณะมนตรีความมั่นคง ฯ ควรนำเข้าที่ประชุม เรื่องก็จะไม่ได้รับการนำเข้าพิจารณา " จำลอง " ไม่คาดหวังผลประชุมร่วมไทย - เขมร " จำลอง " ไม่คาดหวังผลประชุมร่วมไทย - เขมร ขอเพียงหากเจรจาเหลวควรเสนอให้มีประชุมอีกรอบ ขณะที่กลุ่มพันธมิตรศรีสะเกษแจ้งข่าวทหารไทยขาดอาหาร ข้าวเหนียว - เครื่องกระป๋อง รับบริจาคด่วน ( 21 ก.ค. ) พล.ต. จำลอง ศรีเมือง แกนนำกลุ่มพันธมิตรกล่าวถึงกรณีการประชุมร่วมไทย - กัมพูชา ที่โรงแรมอินโดจีน อ. อรัญประเทศ จ. สระแก้วว่า พันธมิตร ฯ ได้หวังผลอะไรจากการประชุมครั้งนี้ แต่หากการประชุมไม่สำเร็จทางรัฐบาลควรเสนอให้มีการประชุมในลักษณะดังกล่าวอีก เพื่อเปิดโอกาสให้ประเทศไทยเจรจาอย่างต่อเนื่อง ซึ่งการเจรจาถือเป็นวิธีที่ดี เพราะจะช่วยหลีกเลี่ยงการปะทะที่อาจก่อให้เกิดการนองเลือดได้ พล.ต. จำลอง กล่าวอีกว่า นอกจากนี้ ล่าสุดยังได้รับรายงานจากกลุ่มพันธมิตรเดินทางไปยัง อ. กันทรลักษ์ จ. ศรีสะเกษ กรณีเขาพระวิหารว่า จากการคลุกคลีกับกลุ่มทหารไทยพบว่า ขณะนี้กำลังประสบปัญหาขาดแคลนข้าวเหนียว และอาหารกระป๋อง ด้วยความเป็นห่วง จึงขอให้ประชาชนที่ต้องการช่วยเหลือสามารถติดต่อยังกลุ่มพันธมิตรกลางได้ โดยจะทำหน้าที่ประสานและส่งข้าวของดังกล่าวไปยังทหารไทยต่อไป ม.อุบลฯเชิญ " สุจิตต์ วงษ์เทศ " ถกพระวิหาร มหาวิทยาลัยอุบลราชธานี จัดบรรยายประวัติศาสตร์และปราสาทพระวิหารโดยนักวิชาการด้านประวัติศาสตร์ " สุจิตต์ วงษ์เทศ " ซึ่งยืนยันขอมคือเขมรปัจจุบัน แต่ไม่ฟันธงกรณีปราสาทพระวิหารลงเอยยังไงม.เที่ยงคืนออกแถลงการณ์ เมื่อวันที่ 21 ก.ค. ที่โรงละครคณะศิลปศาสตร์ มหาวิทยาลัยอุบลราชธานี นายสุจิตต์ วงษ์เทศ นักวิชาการด้านประวัติศาสตร์ได้บรรยายพิเศษเรื่อง " ประวัติศาสตร์แห่งชาติและปราสาทพระวิหาร โดยมีอาจารย์ นักศึกษา ประชาชนสนใจเข้าร่วมฟังจนล้นโรงละครกว่า 500 คน แต่การบรรยายเน้นเนื้อหาสาระการเข้ามาตั้งถิ่นฐานของชาติพันธุ์ต่าง ๆ เมื่อกว่า 3,000 ปี ซึ่งขณะนั้นภูมิภาคเอเชียตะวันออกเอเชียตะวันออกเฉียงใต้ใต้ไม่มีการแบ่งเป็นชนชาติชัดเจนเหมือนปัจจุบัน มีเพียงกลุ่มชาติพันธุ์เล็ก ๆ อาทิ มอญ ขอม ไทยใหญ่ ไทยน้อย โดยกลุ่มชาติพันธุ์ทั้งหมดมีภาษาและวัฒนธรรมเชื่อมโยงสอดคล้อง จึงเป็นพี่น้องไม่มีการแบ่งแยกอาณาเขตชัดเจน นายสุจิตต์ กล่าวถึงความรุ่งเรืองของชาติพันธุ์ขอมหรือเขมรปัจจุบันว่า ขณะนั้นขอมมีอารยธรรมมากกว่าชาติพันธุ์อื่น โดยมีเมืองพระนครหรือนครวัดนครธมเป็นศูนย์กลางของอารยธรรม มีเมืองสุโขทัยควบคุมดูแลเส้นทางคมนาคมในลุ่มแม่น้ำยมและพื้นที่ติดทะเลอันดามัน มีเมืองอโยธยาที่โตขึ้นมาพร้อมเมืองละโว้ดูแลลุ่มแม่น้ำเจ้าพระยา ต่อมาเมื่อชาติพันธุ์ต่าง ๆ เริ่มรุ่งเรืองขึ้นภายหลัง จึงมีการสถาปนาแบ่งแยกเป็นชนชาติต่าง ๆ " สำหรับชนชาติไทยเกิดขึ้นในยุคของจอมพล ป. พิบูลสงคราม และต้องการให้กระทรวงศึกษาธิการเปลี่ยนตำราใช้สอนเรื่องประวัติศาสตร์ชาติไทยให้ชัดเจน จะได้ไม่เรียนรู้กันอย่างผิด ๆ " ตลอดการบรรยายมีการขับเสภาและมีการนำเพลงแต่งโดยหลวงวิจิตรวาทการมาขับร้องโดยวงออเคสตราลูกทุ่งกรมศิลปากรนอกจากนี้ได้มีการนำหนังสือ " ปราสาทพระวิหารทำไม ? มาจากไหน " เขียนโดย นายสุจิตต์ วงษ์เทศ พิมพ์ขึ้นในเดือนกรกฎาคม 2551 แจกให้ผู้ฟังการบรรยาย โดยหนังสือเล่าความเป็นมาของชาติพันธุ์ในภูมิภาคนี้ รวมทั้งความร่วงโรยของอาณาจักรขอม กระทั่งปราสาทพระวิหารทิ้งให้รกร้างว่างเปล่าอยู่บนเทือกเขาพนมดงรัก แต่ไม่มีการกล่าวถึงการค้นพบตัวปราสาทพระวิหารปี พ.ศ. 2442 โดยกรมหลวงสรรพสิทธิประสงค์ แต่กลับมีการนำภาพกรมพระยาดำรงราชานุภาพขณะภาพทรงฉายไว้ระหว่างทางขึ้นเขาพระวิหารร่วมกับนายทหารฝรั่งเศสเมื่อปี พ.ศ. 2472 มาตีพิมพ์ไว้ที่ปกหลัง ขณะเดียวกันบริเวณหน้าโรงละคร มหาวิทยาลัยอุบลราชธานี ได้นำภาพประวัติศาสตร์การค้นพบปราสาทพระวิหารกรมหลวงสรรพสิทธิประสงค์ขณะมาปกครองมณฑลบูรพา เมื่อ พ.ศ. 2442 หรือ รศ. 118 พร้อมระบุว่าหลังการค้นพบกรมหลวงสรรพสิทธิประสงค์ได้ขนานนามปราสาทพระวิหาร " ปราสาทพรหมวิหาร " และระบุด้วยว่ายังพบรอยจารึกการค้นพบของกรมหลวงสรรพสิทธิประสงค์ที่ชะง่อนผาเป้ยตาดีความว่า " 118 - สรรพสิทธิ " ด้วย ม.เที่ยงคืนออกแถลงการณ์ เมื่อเวลา 12.00 น. วันที่ 21 ก.ค. ที่มหาวิทยาลัยเที่ยงคืน รศ. สมเกียรติ ตั้งนโม อธิการบดีมหาวิทยาลัยเที่ยงคืน รศ. สมชาย ปรีชาศิลปกุล คณบดีคณะนิติศาสตร์มหาวิทยาลัยเชียงใหม่ รศ. ดร. อรรถจักร สัตยานุรักษ์ นักวิชาการคณะมนุษยศาสตร์ มหาวิทยาลัยเชียงใหม่และนักวิชาการอีก 8 คน ออกแถลงการณ์มหาวิทยาลัยเที่ยงคืนเรื่อง เขาพระวิหารกับความรุนแรงในสังคมไทยและความขัดแย้งระหว่างไทยกับกัมพูชา รศ. สมชาย กล่าวว่า กรณีเขาพระวิหารได้นำมาซึ่งความขัดแย้งที่เกิดขึ้นอย่างกว้างขวางทั้งภายในสังคมไทยและความสัมพันธ์ระหว่างประเทศไทยประเทศเพื่อนบ้าน และขณะนี้ดูเหมือนว่าความขัดแย้งอาจแปรไปสู่ความรุนแรง ซึ่งข้อถกเถียงเรื่องเขาพระวิหารมีอีกหลายประเด็นที่จำเป็นต้องได้รับการแก้ไข โดยต้องคำนึงถึงสาเหตุของการปะทุขึ้นของความขัดแย้ง เพราะเป็นปัญหาที่มีความสลับซับซ้อนและเป็นปัญหาที่สะสมสืบเนื่องมายาวนาน ทั้งนี้ ความขัดแย้งที่เกิดขึ้นเป็นผลจากปัญหาการเมืองภายในของสังคมไทยที่มีการใช้ประเด็นชาตินิยมมากปลุกเร้า เพื่อให้เกิดความเกลียดชังต่อรัฐบาลและคนไทยด้วยกัน ไม่ว่าจะเป็นตั้งใจหรือไม่ตั้งใจก็ตาม แต่ได้ขยายออกเป็นความขัดแย้งกับประเทศเพื่อนบ้านเป็นที่เรียบร้อยแล้ว